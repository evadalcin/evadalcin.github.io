<h1>PANCAKE ALLO SCIROPPO D'ACERO</h1>
<h2>Descrizione</h2>
<h3>INGREDIENTI</h3>

<ul>
    <li>Farina 00 125 g</li>
    <li>Latte intero (fresco) 200g</li>
    <li>Burro 25g</li>
    <li>Zucchero 15g</li>
    <li>Uova (medie) 2</li>
    <li>Lievito in polvere per dolci 6g</li>
    <li>Sale fino 1 pizzico</li>

<h3>Per guarnire</h3>
    <li>Sciroppo d'acero q.b.</li>

</ul>

<ol>
<li>Per realizzare i pancake per prima cosa fate sciogliere il burro a fuoco bassissimo, poi lasciate intiepidire. Intanto separate gli albumi dai tuorli: versate i tuorli in una ciotola e sbatteteli con una frusta a mano, poi unite il burro fuso a temperatura ambiente e il latte a filo, continuando sempre a mescolare con la frusta. Aggiungete anche un pizzico di sale e montate il composto finché non risulterà chiaro.</li>
<li>Unite il lievito alla farina e setacciate tutto nella ciotola con il composto di tuorli. Mescolate ancora per incorporare le polveri.</li>
<li>Ora montate gli albumi che avete tenuto da parte, versando poco alla volta lo zucchero. Quando saranno bianchi e spumosi incorporateli delicatamente al composto di tuorli, con movimenti dal basso verso l'alto, per evitare di smontarli. Scaldate a fuoco medio una crepiera o una padella antiaderente (meglio se a fondo spesso) e ungetela con pochissimo burro aiutandovi con della carta da cucina. Versate al centro del pentolino un mestolino di composto.</li>
<li>Dopo circa 2 minuti inizieranno a comparire delle bollicine in superficie, quindi girate il pancake con una spatolina e fate dorare anche l'altro lato per circa mezzo minuto. Proseguite così con il resto dell'impasto e disponete man mano i pancake su un piatto da portata, impilandoli uno sull'altro; con queste dosi otterrete all'incirca 12 pancake. Servite i vostri pancake allo sciroppo d'acero ancora caldi!</li>
</ol>

<hr />

<h3>Conservazione</h3>
<p>Si consiglia di servire subito i pancake. Potete conservare i pancake cotti in frigorifero per massimo 2 giorni, scaldandoli prima del consumo.</p> <br />

<hr />
<h3>Curiosità</h3>
<p>I lettori dei fumetti Disney li avranno sicuramente riconosciuti... i pancake non sono altro che le famose frittelle che Paperino, da bravo zio, preparava con cura ai tre nipotini Qui, Quo e Qua!</p>
<a href="https://ricette.giallozafferano.it/Pancakes-allo-sciroppo-d-acero.html"> CLICCA QUI PER LA RICETTA CON FOTO</a>
